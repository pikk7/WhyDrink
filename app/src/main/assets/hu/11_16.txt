1189 – Trónra lép Leccei Tankréd szicíliai király.
1704 – Vak Bottyán csapatai beveszik Érsekújvárt.
1712 – II. Rákóczi Ferenc száműzött fejedelem megpróbál Angliába utazni, de a bécsi udvar tiltakozása miatt nem fogadják be.
1848 – Sepsiszentgyörgyön, a Háromszék Honvédelmi Bizottmánya ülésén Gábor Áron elmondja híres szavait: „Lészen ágyú”.
1904 – John Ambrose Fleming feltalálja a rádiócsövet (elektroncsövet).
1907 – Oklahoma az Amerikai Egyesült Államok a 46. állama lesz.
1908 – Arturo Toscanini karmesterként bemutatkozik a New York-i Metropolitan-ben.
1918 – A magyar Parlamentben feloszlatja magát előbb a képviselőház, majd a főrendiház. A kupolateremben összeül az országos testületté bővült Magyar Nemzeti Tanács, mely határozatában kihirdeti, hogy „Magyarország minden más országtól független és önálló népköztársaság”, ezzel megfosztja trónjától IV. Károly királyt. Az alkotmányozó nemzetgyűlés megalakulásáig az ország vezetésével Károlyi Mihályt és az elnöklete alatt álló népkormányt bízza meg.
1919 – Horthy Miklós a Nemzeti Hadsereg élén bevonul Budapestre.
1933 – Az USA és a Szovjetunió először veszi fel egymással a diplomáciai kapcsolatot.
1945 – 88 elfogott német rakétatudós érkezik az Egyesült Államokba, köztük Wernher von Braun.
1956 – A Nagy-Budapesti Központi Munkástanács (NBKMT) elnökének választják Rácz Sándort.
1958 – Megkezdődik az 1956-os forradalom utáni első országgyűlési választás.
1965 – Útjára indítják a Venyera–3 űrszondát a Vénusz felé, hogy leszálljon annak felszínre.
1968 – Föld körüli pályára állítják az akkori legnagyobb tömegű, kozmikus sugárzást vizsgáló műholdat a szovjet Proton–4-et Proton hordozórakétával.
1971 – Hirohito japán császár – elsőként a japán uralkodók között – sajtókonferenciát tart Tokióban.
1979 – Bukarestben üzembe helyezik az első metróvonalat.
1988 – Észtország parlamentje az országot szuverén állammá nyilvánítja a Szovjetunión belül, ezzel kezdetét veszi a Szovjetunió felbomlása.
1988 – San Marino az Európa Tanács tagja lesz.
1989 – Az Európa Tanács ülésén Horn Gyula külügyminiszter átadja Magyarország felvételi kérelmét a szervezetbe.
1989 – Vágsellyén megalakul a szlovákiai magyarok első politikai pártja, a Független Magyar Kezdeményezés.
1996 – Az orosz Marsz–8 űrszonda indítása: a pályára állítás nem sikerül, a szonda a Csendes-óceánba zuhan.
1997 – Népszavazást tartanak Magyarországon a NATO-csatlakozásról.
2000 – Bill Clinton amerikai elnök az amerikai elnökök között elsőként a kommunista Vietnámba látogat
2007 – A több mint 4 079 381 dominó ledöntését megkísérlő „rendezvény”, azaz a Dominó Nap
2007 – Jarosław Kaczyńskit Donald Tusk váltja fel a lengyel kormány élén.
