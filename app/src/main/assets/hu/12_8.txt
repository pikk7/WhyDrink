1609 – Milánóban megnyitják Európa második nyilvános könyvtárát, a Biblioteca Ambrosianát.
1705 – A kuruc csapatok beveszik Kőszeget, gróf Csáky Mihály, Kisfaludy György és Bezerédj Imre vezérletével.
1783 – II. József német-római császár, magyar és cseh király rendeletben áthelyezi a tudományegyetemet Budáról Pestre.
1813 - Első alkalommal Bécsben bemutatják Ludwig van Beethoven 7. szimfóniáját.
1881 – Katasztrofális tűzvészben megsemmisül a bécsi Ring-Színház (Ringtheater). 386 ember veszti életét.
1906 – Elhelyezik ünnepélyesen a Szent István-bazilika zárókövét I. Ferenc József jelenlétében.
1914 – Döntő brit győzelmet hoz a Falklandi csata, melyben a csendes-óceáni német flotta nagy része megsemmisül.
1941 – Ausztrália, Dél-afrikai Köztársaság, Kanada és Új-Zéland hadat üzen Magyarországnak.
1946 – Az 1946. december 1-jei népszavazás eredményeként Németország amerikai megszállási övezetében megalakul a Bajor Szabadállam.
1949 – Kína nemzeti kormánya a kommunista hatalomátvételt követően Tajvan szigetére menekül.
1955 – Az Európa Tanács elfogadja jelképéül az európai zászlót.
1956 – A budapesti központi munkástanács öttagú delegációja a parlamentben tárgyal Marosán György államminiszterrel, Salgótarjánban sortűz dördül. („Mától kezdve nem tárgyalunk, mától kezdve lövünk”)
1965 – Befejeződik a második vatikáni zsinat.
1977 – Egyiptom bezáratja a kelet-európai szocialista országok konzulátusait és kulturális intézeteit.
1977 – Ahmad Hasszán al-Bakr iraki elnök a Szovjetunióba látogat.
1993 – A CEEPUS (Central European Exchange Program for University Studies – Közép-Európai Mobilitási Program) megalapítása.
1997 – Horn Gyula miniszterelnök a televízióban bejelenti, hogy 1998-tól a 65 évnél idősebbek ingyen utazhatnak a tömegközlekedési eszközökön, így a Malév járatain is.
2005 – XVI. Benedek pápa kibocsátja első enciklikáját.
2007 – Több mint tízmilliárd euró értékben ír alá kereskedelmi szerződéseket és szándéknyilatkozatokat Párizsban Moammer Kadhafi líbiai vezető és Nicolas Sarkozy francia elnök.
