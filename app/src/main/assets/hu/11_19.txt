461 – Hilár pápa megkezdi uralkodását.
1274 – I. Rudolf német királyt a nürnbergi birodalmi gyűlés felhatalmazza, hogy II. Ottokárt megfossza Csehországon és Morvaországon kívüli tartományaitól.
1316 – V. Fülöp francia király trónra lép.
1377 – Nagy Lajos magyar király a brassóikhoz írt levelében arról biztosítja a kereskedőket, ha „úgy, ahogy reméli” Havasalföld a kezébe kerül, csökkenteni fogja a vámokat.
1493 – Kolumbusz Kristóf egy szigethez érkezik, melyet a helyi lakosok Boriquen-(Boriken) szigetnek neveztek. Ez a sziget ma Puerto Rico.
1514 – II. Ulászló magyar király megerősíti Werbőczy István Hármas-könyvét.
1608 – A Szent Koronával magyar királlyá koronázzák II. Mátyást, a koronázási szertartáskor a drapérián először szerepelnek a piros-fehér-zöld színek.
1711 – II. Rákóczi Ferenc és kísérete Danckába költözik.
1725 – III. Károly magyar király Fiumét szabadkikötővé nyilvánítja.
1816 – I. Sándor orosz cár megalapítja a Varsói Egyetemet az Orosz Birodalom 3. egyetemét
1840 – Kossuth Lajos Pest vármegye közgyűlésén tartott beszédében gróf Széchenyi Istvánt a „legnagyobb magyarnak” nevezi.
1892 – Wekerle Sándor kormányt alakít.
1900 – Elindulnak Budapest utcáin első gyűjtőútjukra a Posta által forgalomba állított automobiloknak nevezett járművek (valójában háromkerekű motoros levélgyűjtő triciklik).
1905 – Megnyitják a hívők előtt a budapesti Szent István-templomot, a későbbi Bazilikát. (A zárókövet ünnepélyesen csak december 8-án helyezik el.)
1917 – Befejeződik a Caporettói áttörés, Németország és az Osztrák–Magyar Monarchia csapatai áttörik az olasz frontvonalat és megindulnak Olaszország belseje felé.
1938 – A prágai Nemzetgyűlés jóváhagyja a Szlovákia és Kárpátalja autonómiájáról szóló törvényt, az ország hivatalos elnevezése Cseh–Szlovákiára (Česko–Slovensko) változik.
1942 – Szovjetunió elkezdi téli offenzíváját a doni fronton a németek ellen.
1946 – Az ENSZ tagja lesz Afganisztán, Izland és Svédország.
1960 - Budapesten a VII. kerületben a Dohány utca 42. szám alatt megnyílik a Tarka Színpad.
1969 – Leszállnak a Holdra az Apollo–12 űrhajósai (Charles Conrad és Alan Bean).
1969 – A Malév egyik Tu–134 típusú repülőgépe Isztambulban a vizes pályán túlfut a leszállópályán, és súlyos balesetet szenved.
1977 – Anvar Szadat egyiptomi elnök megérkezik Izraelbe, ezzel megkezdődik a normalizálódás a két állam között.
1985 – Mihail Gorbacsov szovjet vezető és Ronald Reagan amerikai elnök először találkoznak Genfben.
1989 – Magyarország egymilliárd dolláros rövid lejáratú gyorssegélyt kap a Közös Piactól.
1990 – A Varsói Szerződés és a NATO tagállamai Párizsban aláírják a CFE-szerződést.
1992 – Palotás János lesz a Vállalkozók Pártjának elnöke.
1995 – A lengyel elnökválasztás második fordulójában Aleksander Kwaśniewski legyőzi Lech Walesát.
2004 – Pusztító orkán csapást mér a Magas-Tátra fenyveseire.
2016 – A Class FM kereskedelmi rádió analóg sugárzása megszűnik, miután frekvenciaengedélye hét évvel az indulás után lejár.
