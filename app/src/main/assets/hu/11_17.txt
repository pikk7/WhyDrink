461 – Hilár pápa lesz a keresztény egyház feje.
1370 – I. (Nagy) Lajos magyar királyt lengyel királlyá koronázzák a krakkói székesegyházban.
1796 – Az arcolei csatában Napoléon Bonaparte tábornok francia csapatai legyőzik az osztrák hadsereget Itáliában.
1800 – Az első kongresszusi ülés a washingtoni Kapitólium épületében.
1830 – Megtartja alakuló ülését a Magyar Tudományos Akadémia.
1839 – Giuseppe Verdi első operáját, az „Oberto”-t bemutatják Milánóban.
1869 – Egyiptomban felavatják a Szuezi-csatornát, mely összeköti a Földközi-tengert a Vörös-tengerrel.
1873 – Megtartja alakuló ülését Budapest tanácsa, átvéve az ügyintézést Pest, Buda és Óbuda tanácsaitól.
1922 – Szibéria unióra szavaz a Szovjetunióval.
1922 – VI. Mehmed szultánt száműzik az Oszmán Birodalomból (Olaszországba).
1929 – Szegeden felszentelik a harmadik Szent Rozália-kápolnát.
1938 – Olaszországban érvénybe lépnek a zsidóellenes törvények.
1962 – Átadják a forgalomnak a Budapest–Miskolc közötti villamosított vasútvonalat.
1970 – A Luna–17 szovjet űrhajó leszáll a Hold felszínére és a Holdra bocsátja a Lunohod–1 holdautót, az első holdjárművet.
1972 – Juan Perón, Argentína száműzött elnöke 18 év után ismét visszatér országába.
1973 – Görögországban a Műegyetem hallgatóinak forradalmát az \"ezredesek rendszere\" három tank bevetésével leveri, fegyvertelen egyetemi hallgatókat ölnek meg és tartóztatnak le.
1995 – Pályára áll az európai, infra tartományban kutató csillagászati műhold, az ISO.
2007 – Parlamenti választások Koszovóban. A választásokat a Koszovói Demokrata Párt (PDK) nyeri, a szavazatok 34%-ával 37 mandátumot szerezve; a második legerősebb párt a korábbi vezető erő, a Koszovói Demokratikus Liga (LDK) a szavazatok 23%-ával és így 25 mandátumra tesznek szert.
