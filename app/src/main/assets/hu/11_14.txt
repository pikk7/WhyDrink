1234 – IX. Gergely pápa felszólítja Béla királyfit, hogy a Kunországban lakó ortodox oláhokat kényszerítse a milkói kun püspök fennhatóságának elfogadására.
1305 – Felszentelik V. Kelemen pápát.
1492 – Kolumbusz Kristóf lehorgonyoz egy szigetcsoportnál, amelynek Kolumbusz a „Tizenegyezer szűz” nevet adja. (a jelenlegi Amerikai Virgin-szigetek).
1851 – megjelenik Herman Melville regénye, a „Moby Dick”
1859 – Elkészül Jedlik Ányos dinamója.
1871 – A kormányzó Deák-párt Lónyay Menyhért grófot választja Magyarország miniszterelnökévé.
1871 – I. Ferenc József császár gróf Andrássy Gyulát nevezi ki az Osztrák–Magyar Monarchia közös külügyminiszterévé.
1918 – Az Egyesült Királyság csapatai döntő győzelmet aratnak az Oszmán Birodalom hadaival szemben Irakban a mezopotámiai fronton.
1922 – A BBC megkezdi rádióadását.
1925 – Statáriális bíróság elé állítják lázadás bűntettével vádolva az augusztus 22-én elfogott Rákosi Mátyást, Gőgös Ignácot, Hámán Katót, Vas Zoltánt
1943 – Leonard Bernstein bemutatkozik a The New York Philhamonic-nál. (25 évesen lett vezető karmester)
1944 – A németek felrobbantják a dunaföldvári Duna-hidat (Beszédes József híd).
1945 – Bolívia az ENSZ tagja lesz.
1956 – Létrejön a Nagy-Budapesti Központi Munkástanács.
1969 – Felbocsátják az Apollo–12-t, amely útjára indul a Hold felé.
1972 – az MSZMP KB ülésén Kádár János keményvonalas beszéde, a reform visszafordítása, a visszarendeződés kezdete. Kádár Moszkva és a „testvérpártok” vezetőinek nyomására feláldozza az „új gazdasági mechanizmust”.
1988 – Spanyolországot és Portugáliát fölveszik a Nyugat-európai Unióba.
1992 – Az SZDSZ küldöttgyűlésén Tölgyessy Péterrel szemben Pető Ivánt választják a párt elnökének
1993 – A Kínai Kommunista Párt Központi Bizottsága elfogadja a gazdaság gyorsított ütemű piacosításának programját, melynek következtében az országba megkezdődik a külföldi tőke beáramlása
1994 – Csehországban lezárul a „kuponos” privatizáció. 340 milliárd korona értékű vagyon kerül magánkézbe.
1997 – A magyar részvények közül elsőként a Matáv papírjai jelennek meg a New York-i tőzsdén, 730 Ft-os áron.
1998 – Zala megyében gázkitörés miatt három falu (Bak, Bocfölde és Sárhida) lakóit kitelepítik
2006 – Amerikában megjelenik a (+44) nevű amerikai rockbanda első albuma, „When Your Heart Stops Beating” címmel
2007 – Román-magyar közös kormányülésen Nagyszebenben.
2008 – A MIP szonda sikeresen becsapódott a Hold felszínén.
2010 –  abu-dzabi nagydíj, Yas Marina - Győztes: Sebastian Vettel  (Red Bull Racing Renault)
