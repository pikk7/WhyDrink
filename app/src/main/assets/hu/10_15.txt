1458 – I. Sarolta ciprusi királynőt Nicosiában Ciprus, Jeruzsálem és Örményország koronáival királlyá koronázzák.
1619 – Bethlen Gábor erdélyi fejedelem birtokába kerül a pozsonyi várban őrzött Szent Korona.
1673 – Claudia Felicitas osztrák főhercegnő, Tirol örökösnője, férjhez megy I. Lipót német-római császárhoz.
1685 – Ahmed váradi pasa Váradon elfogatja Thököly Imrét azzal a szándékkal, hogy őt a bécsi udvarnak kiszolgáltatva békét vásároljon.
1815 – Megkezdődik Bonaparte Napóleon száműzetése Szent Ilona szigetén.
1848 – A Jellasicsot üldöző magyar hadsereg Pozsonytól délre átlépi az osztrák-magyar határt.
1875 – Budapesten, a mai Blaha Lujza téren megnyílik a Népszínház Rákosi Jenő vezetésével. A megnyitó előadást I. Ferenc József király és fia, Rudolf trónörökös is megtekintik.
1878 – New Yorkban megalakul az Edison Electric Light Company.
1894 – Párizsban letartóztatják Alfred Dreyfus zsidó származású francia vezérkari tisztet, kémkedés és hazaárulás (koholt) vádjával.
1928 – Egyetemisták tüntetnek a numerus clausus módosításával kapcsolatos intézkedések ellen. Bezárják a budapesti Műegyetemet, a Közgazdasági Egyetemet, az Iparművészeti Főiskolát és a pécsi egyetemet.
1937 – A Királyi Kúria öthónapi fogházra ítéli Féja Gézát „Viharsarok” című könyvéért.
1944 – A magyar hatóságok elrendelték Ungvár kiürítését, s ezzel gyakorlatilag megszűnt a magyar közigazgatás egész Kárpátalján.
1976 – A stockholmi Nobel-díj-bizottság úgy dönt, hogy ebben az évben nem osztja ki a Nobel-békedíjat.
1983 - Ezen a napon tartotta az önálló társulattal rendelkező budapesti Katona József Színház első bemutatóját. Csehov drámája, A manó került színre.
1989 – A Hazafias Népfront (HNF) kongresszusán Kulcsár Kálmán igazságügy-minisztert választják a mozgalom elnökévé és köztársaságielnök-jelöltté. A HNF főtitkára: Kukorelli István egyetemi tanár.
1995 – Szaddám Huszein 99,96%-os szavazati aránnyal nyeri az iraki elnökválasztást.
2003 – Fellövik az első kínai űrhajóst, Jang Li-vej (Yang Liwei) tajkonautát.
2005 – A délvidéki Civil Mozgalom tüntetése Szabadkán a magyarok elleni atrocitások megfékezése érdekében.
