0741 – Zakariás pápa megválasztása.
1223 – III. Honoriusz pápa jóváhagyja és engedélyezi az Assisi Szent Ferenc által az előző évben megalapított Ferences rend működését.
1226 – Megkoronázzák IX. Lajos francia királyt.
1314 – Trónra lép X. Lajos francia király (Civakodó Lajos), a középkori Franciaország királya.
1320 – I. Károly (Róbert) magyar király Bártfa városa számára telepítési kiváltságlevelet adományoz.
1780 – Trónra lép II. József német-római császár, magyar és cseh király (Kalapos király).
1899 – Megalakul az FC Barcelona.
1947 – Az ENSZ közgyűlésén döntenek arról, hogy az angol mandátumterületet, Palesztinát egy arab és egy zsidó államra osztják ketté.
1970 – Befejeződik az MSZMP X. kongresszusa.
1985 – Svédország és Magyarország eltörli a két ország közötti vízumkényszert.
1988 – Szegeden az MSZMP-tagok kezdeményezik a párton belüli platformok, reformkörök megalakulását.
1989 – Az MSZP a köztársasági elnök közvetlen megválasztása mellett teszi le voksát.
1990 – Az ENSZ Biztonsági Tanácsa 1991. január 15-i hatállyal katonai ultimátumot intéz Irakhoz Kuvait megszállása miatt.
1996 – Kuncze Gábor belügyminiszter felmenti Pintér Sándor országos rendőrfőkapitányt, Bodrácska János budapesti rendőrfőkapitányt, Túrós Andrást, az ORFK közbiztonsági főigazgatóját és Valenta Lászlót, az ORFK gazdasági főigazgatóját.
2010 – Az ENSZ 16. Klímaváltozási Konferenciája COP16 kezdetét veszi.
